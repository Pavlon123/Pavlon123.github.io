<!DOCTYPE HTML>
<html>
	<head>
		<title>Pracovna</title>
		<link rel="stylesheet" href="styl.css">
		<meta charset="UTF-8">
		<meta name="viewport" content="width=device-width, initial-scale=1.0">
	</head>
	<body>
		<div class="container">
		<header class="box"><h1>Ondřej Pavlík</h1></header>
		<nav class="box">
			<ul>
				<a href="../index.html"><li>Domů</li></a>
				<a href="#blog"><li>Blog</li></a>
				<a href="#download"><li>Ke stažení</li></a>
				<a href="#contact"><li>O mně</li></a>
			</ul>
		</nav>
		<section class="box" id="blog">
			<a href="#tradice">Tradice</a><br />
			<a href="#manifest">Manifest?</a><br />
			<a href="#talk">Intro</a><br />
			<a href="#bruce">Be like water</a>
		</section>
		<section class="box" id="tradice">
			<h2>Tradice</h2>
			<i>Omlouvám se, pokud se zdá být sled událostí matoucí. Podávám příběh pouze tak, jak se mi dostal do rukou.</i>
			<center>I</center>
			<p>„Dej si! Proč trháš partu!“ bušili u stolu do mladého Alberta jeho přátelé. „Už musím jít, tak snad někdy příště,“ opáčil Albert poněkud nervózně, když si přehazoval vlněný kabát přes sebe. „Je to blázen. Četl jsem českou studii, která potvrzuje, že abstinenti jsou náchylnější k depresi,“ zaslechl je od stolu, zatímco jeho přátelé si nalévali z teď už skoro prázdné lahve. Kolikrát jenom to slovo slyšel. Blá-zen. Byl si vědom toho, že tady společenský život a alkohol kráčí spolu ruku v ruce. Tak mu to aspoň vštěpoval do hlavy jeho táta Milan. Tolikrát se snažil prosadit svou a vždy to dopadlo takhle. Tak tedy zaplatil a vyšel na ulici.</p>
			<p>Byl chladný podzimní den. Zrovna chvíli poté, co došlo k dalšímu rozvolnění pandemických opatření. Chtěl jen oslavit s přáteli své dvaadvacáté narozeniny. Ucítil, jak mu teplo stoupá do hlavy a zhluboka se nadechl. Rozhlédl se kolem sebe. Zdá se, že každý, kdo alespoň trochu ctí tradici, skončil v hospodě. Kolem něj projel modrý Peugeot, jehož světla jej ozářila. Chvíli jen tak stál na ulici a poté vyšel směrem domů.</p>
			<center>II</center>
			<p>U sousedů bylo ten den v Matenicích živo. Narodil se jim syn. Někdo zazvonil na Albertovu rodinu. Malý podsaditý muž středního věku s prořídlými blonďatými vlasy. V jedné ruce třímal placatku a v té druhé dvě štamprle. Odšrouboval zátku a začal nalévat. „Nazdar, sousede. Představ si, že máme malýho! Tady máš,“ řekl a podal Milanovi sklenku. „A do dna.“ Potom ho pozval k nim na dvůr. Milan svolil, jelikož uznal, že je to koneckonců zdvořilost. Albertovi bylo hned jasné, že se ono prokázání zdvořilosti vztahuje i na něj.</p>
			<p>Prošli chodbou na dvůr, jehož hlavní atrakcí byl rozprostřený stůl a na něm plný demižon s domácí meruňkovicí a tři štamprle. Okolo pobíhal vlčák, kterého nezastavil ani zahradní plot. Albert si ho prohlížel s patřičným respektem. Viděl, že na zádech má šrám. Soused se jal role nalévače a každému štědře nadělil z úlitby. „Na zdraví našeho kluka!“ provolával do éteru. „Než se Maruš vrátí z nemocnice, musíme ho pořádně zapít. Tak ať nám roste!“ ukončil svůj proslov. Když se Albert napil, zkřivil se mu nehorázně obličej, teplo mu nastoupalo do hlavy a udělalo se mu špatně. Když se rozlévalo druhé kolo, gestem naznačil, že už nebude. Soused to nejspíš vyhodnotil jako křivdu. „Co je? Seš vadnej nebo co? Vždyť patnáct už mu bylo, ne?“ otočil se na tátu, který přitakal. Albert ale trval na svém, omluvil se a šel domů. Po cestě zahlédl v okně Ivetu, sousedovu dceru. Ta však jeho pohled neopětovala a zalezla dovnitř jen co se jejich pohledy protli. „No, co už, tak si dáme jen my dva. Zapít se to prostě musí! Můj tata mě pré taky zapil, no a podivé, jak su zdravé,“ slyšel Albert souseda, zatímco vylézal z vrat.</p>
			<center>III</center>
			<p>O tři roky později už Albertovi bylo osmnáct. Přišli Velikonoce, vzal do jedné ruky pomlázku, do druhé košík a vyrazil po Matenicích. Když dorazil k domu pana Peška, který má dvě dcery, přivítal ho pan domácí tradičně s placatkou a štamprlemi. „Dej si, ta je domácí,“ vybídl ho pan Pešek poté, co Albert oběma dcerám řádně naložil. Albert svolil a kopl obsah do sebe. „Ještě musíš aji do druhé nohy, aby se ti líp chodilo. To se prostě musí. Už mi tady mrskači půlku vyžrali,“ přičemž ukázal na z poloviny naplněný demižon. Pan Pešek je dobrý člověk a jistě to myslí dobře, tak proč by si jej rozhněval. Po druhé dá určitě pokoj. A stejně nedal. Dlaní naznačil gestem, že stačí. „To snad ne, to bys mě nasral, holenku.“ Albert se však poklonil a šel dále.</p>
			<center>IV</center>
			<p>V listopadu 2019 se jednoho dne u sousedova domu zastavil pohřební vůz. Albert byl zrovna tou dobou na návštěvě. Milan opatrně sledoval celé dění za záclonou. Pořádně však neviděl, co se venku děje. Najednou uviděl Marii zabořenou v sousedově rameni, celou skleslou jako by z ní vyprchala veškerá naděje. Stála tam i Iveta a všichni tři se dívali se slzami v očích, jak vůz odjíždí.</p>
			<p>Sousedé od té doby moc často nevycházeli na ulici. Celá ulice si o nich šuškala a všichni věděli své. Dřívější Milanův kumpán se teď změnil k nepoznání. Byl bílý jako stěna a jeho kůže měla mírně nazelenalý podtón. Stál tam vyhublý a jeho hlava se nyní podobala spíše semínku slunečnice než plné a dozrálé cizrně jako tomu bylo, když poprvé zapíjeli malého. I z Mariiny tváře se vytratil její půvab.</p>
			<p>Za měsíc se konal pohřeb. Zatímco tam tak všichni stáli, zvedl se vítr a s ním přišel liják. Iveta si všimla, že na modřínu sedí vrána, která ji celou dobu pozorovala. Nakonec roztáhla křídla a vyletěla k budově školy.</p>
			<p>Soused pozval všechny muže ze vsi do hospody, tedy i Milana a Alberta. Ten sledoval, jak všichni muži jen tak sedí a popíjejí, zatímco stůl se plnil prázdnými lahvemi. Najednou se zvedl soused se štamprlí v ruce a pronesl: „Tak, chlapi. Na zdraví!“</p>
			<p>Leden 2022</p>
		</section>
		<section class="box" id="manifest">
			<h2>Manifest?</h2>
			<p>V poslední době čelíme něčemu, co lze nazvat "globalizací" webu. To znamená, že člověk (respektive developer) objevil standard, kterým tvořit web a podle něj se i ostatní weby koří. Internet dob dávných byl jako plavba neznámými vodami. Umožnil lidem přetvořit plátno k obrazu svému. Nikdo nevěděl jak, ale přesto to obyvatele internetu neodradilo. Váže se k němu nepřeberné množství příběhů, které dnes již zavál vítr. Příběhů od lidí, kteří se nadchli i pro tu nejmenší prkotinu. Nechci však hanit dnešní internet. Některé změny, kterými si prošel, jsou bezesporu k lepšímu. Avšak, je tomu na úkor oné jedinečnosti. Nerad bych tento kousek textu nazýval manifestem, neboť konotace tohoto slova zavání politikou. A tu sem tahat nechci.</p>
		</section>
		<section class="box" id="talk">
			<h2>Vítejte na mých stránkách</h2>
			<p>Píšu. Jelikož jsem student, píšu poměrně často. Méně však píšu o tom, o čem bych rád psal. Rád se kochám i estetikou webů z dob dávno minulých.</p>
			<p>Zajímá mě vše, co se týká Číny (kultura, literatura, jazyk, dějiny, kuchyně). V poslední době mě zajímá především sinofonní film a čínský literární žánr <i>wuxia xiaoshuo</i>.</p>
			<i>P.S: Pokud se bojíte hromady textu jako čert kříže, tato stránka není pro Vás :)</i><br /><br />
			<b>P.P.S: "Tento server byl vytvořen s ohledem na prezentační i přenosovou ekologii - usiluje o jednoduchou organizaci svých stránek, přehlednost a snadnou orientaci uživatele." Web antispam.cz, přelom let 1997-1998</b>
		</section>
		<section class="box" id="bruce">
			<p>"You must be shapeless, formless, like water. When you pour water in a cup, it becomes the cup. When you pour water in a bottle, it becomes the bottle. When you pour water in a teapot, it becomes the teapot. Water can drip and it can crash. Be like water, my friend."</p>
			<p>Bruce Lee</p>
		</section>
		<section class="box" id="download">
			<h2>Ke stažení</h2>
			<a href="../Docs/Orientalismus_Soudce Ti_Pavlík_final_draft.pdf">Bakalářská práce</a><br />
			<a href="../Docs/Jazyková situace Číny - seminární práce.pdf">Jazyková situace Číny - seminární práce</a><br />
		</section>
		<section class="box" id="contact">
			<h2>O mně</h2>
			<p>Jsem student Filozofické fakulty Univerzity Palackého v Olomouci, obor asijská studia se zaměřením čínský jazyk a kultura.</p>
			<p>Mezi mé zájmy se řadí hra na kytaru, rocková hudba, sport, ale i čínský jazyk, historie a kultura. Mimo jiné jsem i milovník čínského čaje.</p>
			<p>Jazyky, se kterými se mnou můžete komunikovat: angličtina, čeština, čínština</p>
		</section>
		<section class="box">
			<p>2022 Ondřej Pavlík.</p>
		</section>
		</div>
	</body>
</html>